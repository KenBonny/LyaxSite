---
type: legal
---

<div class="ui segment">
<h1>ALGEMENE VOORWAARDEN</h1>
<ol>
<li><b>Algemeen</li></b>
<ol>
<li>Onverminderd de toepassing van eventuele bijzondere
voorwaarden in een afzonderlijke schriftelijke overeenkomst, zijn
deze algemene voorwaarden van toepassing op iedere offerte,
opdrachtbevestiging, bestelbon, dienstverleningsovereenkomst,
verkoop- of aankoopovereenkomst tussen More Than Code
BV, BTW BE0678.903.295, RPR Antwerpen (Afdeling
Mechelen) met maatschappelijke zetel te 2560 Bevel (Nijlen),
Tolbroek 42.</li>
<li>Huidige algemene voorwaarden van More Than Code
zijn specifiek van toepassing op diensten/prestaties verricht door
haar subdivisie Lyax. Daarom wordt in onderhavige specifieke
algemene voorwaarden van More Than Code steeds melding
gemaakt Lyax in plaats van More Than Code. Deze specifieke
voorwaarden van Lyax - a More Than Code division met betrekking
tot diensten/prestaties aangeboden door de Lyax divisie hebben
steeds voorrang op andere algemene voorwaarden van More Than
Code welke betrekking hebben op diensten/prestaties welke niet
door de subdivisie Lyax verzorgd worden.”</li>
<li>Ingeval van tegenstrijdigheid tussen deze algemene
voorwaarden en enige afzonderlijke schriftelijke overeenkomst,
prevaleert de schriftelijke overeenkomst.</li>
<li>De Klant wordt geacht zich volledig en onherroepelijk
akkoord te verklaren met deze algemene voorwaarden door het
enkele feit van de door hem geplaatste bestelling of opdracht. De
aanvaarding impliceert dat de Klant volledig verzaakt aan de
toepassing van eigen algemene voorwaarden zodat deze niet
tegenstelbaar zijn aan Lyax.</li>
<li>Indien een bepaling van deze algemene voorwaarden
niet afdwingbaar of strijdig met dwingend recht zou zijn, zal dit de
geldigheid en afdwingbaarheid van de andere bepalingen van deze
algemene voorwaarden niet beïnvloeden. In dergelijk geval wordt
de betwiste bepaling vervangen door een afdwingbare en
rechtsgeldige bepaling die zo nauw mogelijk aansluit bij het doel
van de oorspronkelijke bepaling.</li>
</ol>

<li><b>Totstandkoming van overeenkomsten</li></b>
<ol>
<li>Alle prijslijsten, offertes en contractvoorstellen van Lyax
zijn vrijblijvend, gelden ten titel van inlichting en binden haar als
dusdanig niet. Behoudens andersluidend dwingend recht, verbindt
elke door de Klant gedane bestelling of opdracht de Klant, doch
Lyax slechts na schriftelijke bevestiging of aanvaarding ervan.</li>
<li>Offertes blijven steeds 14 dagen geldig, te rekenen
vanaf de dag van opmaak. Indien na 14 dagen geen
correspondentie over de offerte heeft plaatsgevonden, zal deze
vervallen.</li>
<li>De Klant kan een aanvaarde opdracht annuleren mits
betaling van een schadevergoeding van 50% van het totaalbedrag
van de opdracht, dewelke van rechtswege en zonder
ingebrekestelling verschuldigd is na bevestiging voor Lyax van de
annulering van de opdracht.</li>
</ol>

<li><b>Omschrijving van de te leveren diensten</li></b>
<ol>
<li>Een beschrijving van de te leveren diensten is
opgenomen in een afzonderlijke overeenkomst tussen Lyax en de
Klant.</li>

<li>Onverminderd hetgeen in deze algemene voorwaarden
is bepaald, erkent en aanvaardt de Klant de technische
beperkingen, garantiebeperkingen en/of eventuele andere
opmerkingen en voorbehouden zoals opgenomen in de offerte, de
opdrachtbevestiging en/of enige afzonderlijke overeenkomst tussen
Lyax en de Klant.</li>
</ol>

<li><b>Prijzen en betaling</li></b>
<ol>
<li>De goederen en diensten worden gefactureerd tegen de
prijzen en voorwaarden zoals vermeld op de opdrachtbevestiging.
Tenzij uitdrukkelijk anders werd overeengekomen, zijn de door Lyax
vermelde prijzen excl. taksen en BTW, die integraal ten laste van de
Klant zijn.</li>
<li>Wijzigingen door de Klant na de initiële opdracht, zullen
enkel worden doorgevoerd indien (i) Lyax hiermee uitdrukkelijk
schriftelijk instemt; en (ii) de Klant aanvaardt dat Lyax alle
bijkomende prijsaanpassingen en kosten integraal aan de Klant kan
doorrekenen.</li>
<li>Facturen dienen schriftelijk te worden geprotesteerd
binnen de 8 dagen na verzending van de factuur bij gebreke
waaraan de facturen als definitief aanvaard worden beschouwd.</li>
<li>Behoudens afwijkende bepaling, is de factuur van Lyax
contant en netto betaalbaar op diens rekeningnummer AXA IBAN
BE70 7512 0874 2525 – BIC AXAB BE 22 uiterlijk 30 dagen na de
factuurdatum in de valuta opgegeven in de factuur.</li>
<li>Bij gehele of gedeeltelijke niet-betaling van een factuur
op de vervaldag, is de Klant van rechtswege en zonder
voorafgaande ingebrekestelling, een verwijlintrest van 10%
verschuldigd op het onbetaalde factuurbedrag, alsook een
schadevergoeding van 150€, onverminderd het recht om een
hogere schadevergoeding te vorderen mits bewijs van hogere
werkelijk geleden schade.</li>
<li>Bij gehele of gedeeltelijke niet-betaling van een factuur
op de vervaldag worden alle andere nog niet vervallen
schuldvorderingen op de Klant van rechtswege en zonder
voorafgaande ingebrekestelling opeisbaar. In dat geval behoudt
Lyax zich bovendien het recht voor om de uitvoering van de
lopende overeenkomst te schorsen, zonder voorafgaande
ingebrekestelling en zonder schadevergoeding, tot Lyax de volledige
betaling (incl. interesten en kosten) heeft ontvangen.
Deelbetalingen op vervallen schuldvorderingen zullen in eerste
instantie toegerekend worden op de verschuldigde intresten en dan
pas op de hoofdsom.</li>
<li>Indien Lyax op enig moment twijfels heeft omtrent de
kredietwaardigheid van de Klant, behoudt Lyax zich uitdrukkelijk
het recht voor om voor nog uit te voeren leveringen een
voorafgaande betaling te eisen, dan wel (andere) zekerheden te
vragen.</li>
</ol>

<li><b>Levering</li></b>
<ol>
<li>Lyax verbindt zich ertoe alle nodige inspanningen te
leveren om de opdracht op de overeengekomen opleveringstermijn
zo goed mogelijk na te komen.</li>
<li>De overeenkomst die gesloten wordt tussen Lyax en de
Klant zal zich kwalificeren als middelenovereenkomst. Dit wil zeggen dat Lyax alles in haar macht zal doen om de overeenkomst
tot een goed einde te brengen.</li>
</ol>

<li><b>Controle, klachten en garantie</li></b>
<ol>
<li>De Klant verbindt zich ertoe om de geleverde diensten
bij de oplevering onmiddellijk na te kijken en te onderzoeken of de
kwaliteit ervan overeenstemt met hetgeen werd overeengekomen.
Door de oplevering van de diensten te aanvaarden bevestigt de
Klant dat de opdracht volledig is, conform de overeenkomst
opgesteld tussen de partijen.</li>
<li>Klachten in verband met de niet-overeenstemming
dienen onverwijld bij oplevering, dan wel uiterlijk binnen de 7
dagen aan Lyax te worden gemeld per e-mail en met vermelding
van relevante gegevens, bij gebreke waaraan Lyax elke klacht als
onontvankelijk mag beschouwen.</li>
</ol>

<li><b>Aansprakelijkheid en overmacht</li></b>
<ol>
<li>Indien Lyax (met inbegrip van haar werknemers)
aansprakelijk zou zijn t.a.v. de Klant uit welke hoofde ook, is Lyax
slechts aansprakelijk voor de (materiële en fysieke) schade
veroorzaakt (i) door de ondeugdelijkheid van de door haar
geleverde goederen of (ii) naar aanleiding van de uitvoering van de
overeenkomst, indien en voor zover die schade is veroorzaakt door
haar zware of opzettelijke fout of haar bedrog. Voor overige fouten
is Lyax niet aansprakelijk.</li>
<li>Ingeval Lyax aansprakelijk wordt gehouden voor
enigerlei schade, is de aansprakelijkheid van Lyax beperkt tot de
factuurwaarde van de opdracht van de Klant, althans tot dat
gedeelte van de opdracht waarop de aansprakelijkheid betrekking
heeft.</li>
<li>Lyax is uitsluitend aansprakelijk voor directe schade en
nooit voor indirecte schade (met inbegrip van doch niet uitsluitend
gevolgschade, gederfde omzet, verkoop of winst, gemiste
besparingen, onverkoopbaarheid van goederen en schade aan
derden).</li>
<li>De Klant vrijwaart Lyax voor eventuele aanspraken van
derden, die in verband met de uitvoering van de overeenkomst
schade lijden en waarvan de oorzaak niet aan Lyax toerekenbaar is.</li>
<li>In geval van overmacht zal Lyax niet aansprakelijk zijn
tegenover de Klant en zal Lyax geen schadevergoeding verschuldigd
zijn. De contractuele verplichtingen van Lyax worden opgeschort tot
het geval van overmacht ophoudt te bestaan. Indien het geval van
overmacht gedurende 30 dagen of meer voortduurt, zijn Lyax en de
Klant gerechtigd de overeenkomst te beëindigen zonder
schadevergoeding. Als overmacht wordt beschouwd elke
omstandigheid die de uitvoering of levering door Lyax zou hinderen
en waarop de onderneming geen controle heeft.</li>
</ol>

<li><b>Eigendomsvoorbehoud</li></b>
<ol>
<li>Alle goederen blijven volle eigendom van Lyax tot
volledige betaling van alle factuurbedragen, inclusief kosten,
intresten en schadevergoeding.</li>
</ol>

<li><b>Ontbinding</li></b>
<ol>
<li>Lyax heeft het recht om de overeenkomst met de Klant
te allen tijde, met onmiddellijke ingang, zonder rechterlijke
machtiging of voorafgaande ingebrekestelling en zonder betaling

van enige schadevergoeding, te ontbinden in de volgende gevallen:
(i) indien de Klant, ondanks schriftelijke ingebrekestelling, in
gebreke blijft met de (tijdige en behoorlijke) nakoming van één of
meer uit de overeenkomst voortvloeiende verplichtingen (in het
bijzonder de betaling van facturen); (ii) bij staking van betaling of
(de aanvraag van) een faillissement of een WCO-procedure door de
Klant; (iii) bij vereffening of stopzetting van de activiteiten van de
Klant; (iv) indien de Klant weigert om een voorafgaande betaling te
verrichten c.q. andere door Lyax gevraagde zekerheden te stellen.</li>
<li>In geval van ontbinding heeft Lyax tevens recht op een
schadevergoeding van 50% van het factuurbedrag als vergoeding
voor de kosten, rente, winstderving en schade die Lyax heeft
geleden, onverminderd het recht van Lyax om vergoeding van
eventueel hogere schade te vorderen, en worden alle vorderingen
van Lyax op de Klant onmiddellijk opeisbaar.</li>
</ol>

<li><b>Intellectuele eigendom</li></b>
<ol>
<li>Lyax kan in het kader van de overeenkomst bepaalde
intellectuele eigendomsrechten creëren, waaronder, maar niet
beperkt tot plannen, tekeningen, specificaties, specificaties,
rapporten, adviezen, analyses, ontwerpen, methodieken, code,
kunstwerken of enig ander element dat nodig is voor de
dienstverlening aan de Klant.</li>
<li>Tenzij partijen schriftelijk anders overeenkomen,
behoren de door Lyax in het kader van de dienstverlening aan Klant
gegenereerde zaken waarop intellectuele eigendomsrechten
rusten, toe aan Lyax.</li>
<li>Lyax verleent niet-exclusieve, onherroepelijke en
royaltyvrije toestemming om de door Lyax gemaakte materialen te
gebruiken voor interne doeleinden van de Klant. De Klant heeft
echter niet het recht om de elementen die onder de intellectuele
eigendomsrechten vallen en die door de Lyax zijn gegenereerd, te
kopiëren, te wijzigen, te verspreiden of op een andere manier te
publiceren en zal derden niet toestaan dit te doen.</li>
<li>De Klant is en blijft eigenaar van alle intellectuele
eigendomsrechten op de gegevens, bestanden en documenten die
in het kader van de uitvoering van de overeenkomst aan de Lyax
worden overgedragen of ter beschikking gesteld.</li>
</ol>

<li><b>Toepasselijk recht en bevoegde rechtbank</li></b>
<ol>
<li>Alle overeenkomsten waarop deze algemene
voorwaarden van toepassing zijn, worden uitsluitend beheerst door
het Belgisch recht.</li>
<li>Behoudens andersluidend dwingend recht, behoren alle
geschillen tussen partijen omtrent overeenkomsten die aan deze
algemene voorwaarden zijn onderworpen, uitsluitend tot de
bevoegdheid van de rechtbanken van het gerechtelijk
arrondissement Antwerpen, afdeling Mechelen.</li>
</ol>
</ol>

<p>
Deze algemene voorwaarden werden het laatst nagekeken op
01/04/2021.
</p>
<p>
Voor verdere vragen hieromtrent, kan u steeds contact opnemen
via e-mail op <a href="mailto:kelly@lyax.be">kelly@lyax.be</a> of bezoek de website op <a href="/">www.lyax.be</a>.
</p>
</div>